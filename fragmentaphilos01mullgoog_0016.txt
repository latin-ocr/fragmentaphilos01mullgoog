Ὗ armanno.

...ᾧ

Quum Aristoteles (ι) in Ethicis Nicomacheis dei vitam et beatam esse et
in contemplatione consistere docuerit, ex hominibus autem eos qui proxime
ad deos accederent caeterisque studiis rerum contemplationem praeferrent,
aequalis beatitudinis participes fore dixerit : vere nobis philosophiae vim illi
expressisse videntur, qui eam quasi quandam divinae naturae imitationem
esse scripserunt. Est autem hominis ingeniosi, aut majora humano fastigio
mentis acie dispicere, aut certe cum humanis divina copulando in conse·
quenda omnium artium scientia totum se collocare. Hinc veteres sophistae
gloriati sunt, nihil esse in coelo, nihil in terra, nihil in mari, nihil ulla in
disciplina, quod ipsi nescirent, neque solum liberales doctrinas, geometriam,
musicam, historiam se habere cognitas, elegantissima poetarum aliorumque
eruditorum hominum scripta attigisse, quae porro de naturae obscuritate, de
hominum moribus, de civitatibus traderentur, didicisse, sed sordidiores
quoque cerdonum artes exercuisse.

Quo in genere quum ab antiquis philosophis usquead Socratem numeri
mundique origines pervestigarentur, diligenterque siderum magnitudines,¹

intervalla, cursus et caelestia omnia indagarentur, Socrates primus philoso· · ⁴

phiam e coelo devocavit atque ad vitam communem et hominum mores tra·
duxit, Plato de singulis philosophiae partibus multa disseruit, sed ejus disci·
pulus Xenocrates primus sapientiae disciplinam in tres partes, physicam,
ethicen, dialecticam divisit. lam vero etsi eorum qui postea philosophati sunt
aliis alia philosophiae formula arrisit, tamen cavendum est, ne quis omnem
philosophiam inutilem esse, pluraque detrimenta quam adjumenta publicis
rebus a viris sapientiae gloria praestantibus et facundis importata esse sta·
tuat. Posse enim dicendi facultatem ad corrumpendos civium mores, ad
labefactandam rempublicam omninoque ad hominum perniciem converti,
sophistarum disputationes declarant. tt talibus exemplis id quod volunt

nonnulli non confirmatur. Quippe omni ingenii facultate et bene et male
uti licet.

(ι) Aristoteles Ethic. Nicom. lib. x cap. 8.p. 1178 ed. bekker. ὥστε ἡ τοῦ Θεοῦὶνέργεια μοιρα-
ριότητι διαφέρουσα θεωρητικὴ ἂν εἴη· καὶ τῶν ἀνθρωπίνων δὴ ἡταύτῃ ουγγενεατοίτη , εὐδαιμονεστάτη.
Σημεῖον δὲκαὶ τὸμὴ μετέχειν τὰ λοιπὰ ζῷα εὐδαιμονίας, τῆς τοιαύτης ἕνεργείας εὀτερημὲνα τελείως·
tais μὶν γὰρ θεοῖς τᾶς ὁ βίος μακάριος, τοῖς δ’ ἀνθρώποις ἐρ’ ὅσον ὁμοίωμά τι τῆς τοιαύτης ἐνεργείας
ὑπάρχει et aliis lucia.

rutromaaee. m. a ‚.

 

