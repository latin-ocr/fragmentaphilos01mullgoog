ῃ· ruarmo.

Nimirum optime de humano genere meruit philosophia, e cujus prae-
ceptis unus dies actus 'peccanti immortalitati anteponendus est. Quocirca
philosophi sive virtutis magistri ab aequis studiorum hominumque judicibus
in honore semper habebantur. Nempe virtus omnia, quae cadere in ho-
minem possunt, despiciens, casus humanos contemnit, -culpaque omui
carens, praeter se ipsam nihil censet ad se pertinere. ltaque multi gra·
vissimis casibus defuncti magnaque tempestate jactati in philosophiae
portum se contulerunt. Quae quum ita sint, libet mihi cum Μ. ΤυΙΙίο
exclamare: «Ο vitae philosophia dux! o virtutis indagatrix expultrixque
vitiorum! quid non modo nos, sed omnino vita hominum sine te esse
putuisset? tu urbes peperisti ι tu dissipatos homiues in societatem vitae
convocasti : tu eos inter se primo domiciliis, deinde conjugiis, tum litte-
rarum et vocum communione junxisti ι tu inventrix legum, tu magistra
morum et disciplinae fuisti. td te confugimus t atetopem petimus : tibi
nos, ut antea magna ex parta, sic nunc penitus totosque tradimus. s ⁸

Neque tamen quemquam a sapientiae studio'doctorum virorum de dis-
. ficillimis questionibus dissensione deterreri oportet, quia nec modus est
ullus investigandi veri, nisi inveneris, et quaerendi defatigatio turpis ha·
betur. Quando igitur omnes trahimur et ducimur ad cognitionis et scien·
tiae cupiditatem, in qua excellere praeclarum putamus, labi autem, errare,
ignorare, decipi et malum et turpe ducimus : omne genus philosophorum
pervolutare consuevimus. Quare leguntur avidissime apud nos e Graecis
naturae interpretibus iisdemque intelligendi et dicendi gravissimis auctoribus
non tanturn principes illi Plato et Aristoteles, quos praeter materiae gravi·
tatem summa sapientia et magna eloquentia commendat: aut illi primis
proximi Sextus Empiricos, Proclus, Plotinus, aut alii multo deterioris
notae scriptores qui nihil ornatus ad philosophiae explicationem adhibue-
runt, sed etiam illi, quorum fragmenta ex aliorum scriptis collecta exstant.

Postquam igitur duo priora hujus operis volumina, quibus tum poesis
philosophica caeterorumque quiante Socratem floruerunt pbilosophorum
reliquiae, tum Pythagoreorum, Sophistarum, Cynicorum, Cyrenaicorum lra-
gmenta continentur, annis MDCCCLX et MDCGCLXVN edita viris doctis pla-
cuisse vidi : nihil mihi potius luit, quam ut tenerem propositum atque
inchoatum opus absolvere conarer.

Quamvis autem sperassem lore ut omnia sapientiae antistitum fragmenta
tribus voluminibus comprehenderentur, postea tamen animadverti hoc
opus quod neque molesti neque injucundi laboris est, etiam quartum
volumen desiderare. Quare quid, in tertio hoc tomo qui nunc divulgatur
praestiterim, breviter exponi convenit.

Quum e philosophorum sectis Platonicorum et Peripateticorum lucubra-

 

